Projede https://www.kaggle.com/datasets/ttahara/birdsong-resampled-train-audio-01 bu linkteki dataset kullanıldı.
Ayrıca proje bir mobil uygulama olarak kullanılabilir halde.
Proje aşamaları şu şekilde:
1. Veri Toplama ve Hazırlık: 
İlk adım, farklı kuş türlerine ait ses kayıtlarını toplamak olacak. Örneğin, ötücü kuşların (ördekler, serçeler, kargalar vb.) ses kayıtlarını hazır veri setinden alacağız. Bu ses dosyalarına kaggle.com üzerindeki “birdsong resampled train audio” adlı veri setinden erişildi.
Ses kayıtlarını sayısal forma dönüştürmek için ses işleme kütüphaneleri kullanılacak.  Örneğin, Python'da Tensorflow ve Librosa Kütüphaneleri bu iş için kullanışlıdır.
2. Veri Etiketleme ve Ön İşleme:
Öncelikle örnek ses dosyalarından seslerin 22050Hz boyutunda olduğu saptanıldı. Daha sonra Librosa kütüphanesinin bir özelliği olan “MFCC” kullanılarak sesten özelliklerin çıkartılması sağlandı. MFCC aşamaları kısaca şunlardır;
•	Pencere boyutu boyunca frekans dağılımını özetler.
•	Böylece sesin 'frekans ve zaman özelliklerini' analiz eder.
•	Bu sesli gösterimler, sınıflandırma için özelliklerin tanımlanmasına yardımcı olur.
Tüm ses dosyaları için özellik çıkarma işlemi yapıldı. Daha sonrasında Tensorflow Kütüphanesi ile bu kütüphanenin temel yapı taşı olan tensörlere dönüştürüldü. Bu tensörler ait olduğu sınıf ile birlikte bir dataframe’e yazıldı. Ardından her bir sınıf “LabelEncoder” ile 0 ile 9 arasında sayılara atandı. Daha sonra bu “hedef” değerleri de dataframe’e yazıldı. Gelecekte modelin tahmin ettiği değere karşılık gelen kuş türünü belirlemesi için sözlük oluşturuldu. Son olarak tüm ses kayıtları özellikleri ve hedefleri topluca kullanılabilmesi için farklı listelere atıldı. 
Bu listedeki tensörler ve hedef değerleri kullanılarak bir veri seti oluşturuldu. Daha sonra veri kümesi gruplara ayrıldı. Bu veriler model için train(%80), validation(%10) ve test(%10) kümelerine bölündü. Son olarak veri setinin daha verimli olması için optimize edildi. 
3. CNN(Convolutional Neural Network) Modeli Oluşturma:
TensorFlow'un Keras API'sini kullanarak bir CNN modeli oluşturuldu. Model, Giriş katmanı, 3 adet evrişimli(Convulutional) katman, 1 adet Flatten katmanı, 2 adet yoğun(dense) katman ve son olarak çıkış katmanı halindedir. Filtreler, giriş verisi üzerinde kaydırılarak (convolution) farklı özellikleri (örneğin, yüksek veya düşük frekanslı ses bileşenleri) tespit eder. Aktivasyon olarak “relu” kullanır. 
Giriş katmanı tensör değerlerini alır ve Evrişim katmanlarına iletir. Ses verileri üzerinde evrişim işlemleri uygulamak için bu katmanlar kullanılır. Her bir evrişim katmanı, belirli bir sayıda filtre (kernel) içerir. Filtreler, giriş verisi üzerinde kaydırılarak (convolution) farklı özellikleri (örneğin, yüksek veya düşük frekanslı ses bileşenleri) tespit eder. Sonrasında bu elde ettiği özellikleri normalizasyon işlemi uygulanarak verilerin değerleri küçültülür. Son olarak ise bu değerler havuzlama katmanında kullanılır. Havuzlama katmanları, evrişim sonrası elde edilen özellik haritalarının boyutunu küçültmek için kullanılır. Bu katman öne çıkan özellikleri koruyarak boyutu azaltır. Aynı zamanda modelin hesaplama yükünü azaltarak aşırı uyuma (overfitting) karşı koruma sağlar. Bu işlem 3 kere tekrar edildikten sonra düzleştirme katmanı uygulanarak tek boyutlu hale getirilir ve Tam bağlantılı katmanlar için uygun hale gelmiş olur. Tam bağlantılı katman, flatten katmanından gelen özellikler arasında karmaşık ilişkileri öğrenir. “ReLU“ aktivasyon fonksiyonları kullanılır ve aşırı uyumaya karşı koruma için Dropout (bırakma) katmanları eklenir. Bu işlem de tamamlandıktan sonra çıkış katmanına yönlendirilir. Bu katman ise sınıflandırma aktivasyon kodu olan “softmax” kullanılarak çoklu sınıflar arasında olasılıkları hesaplar.
Son olarak, yaygın olarak kullanılan Adam optimizer’ı ile sinir ağı modeli optimize edilir. Bu adım, modelin eğitimine başlamadan önce yapılması gereken kritik bir adımdır.
Adam algoritması, eğitim boyunca öğrenme oranını ayarlar. Öğrenme oranı, model için optimal ağırlıkların ne kadar hızlı hesaplandığını belirler. İçinde bulunan “loss='sparse_categorical_crossentropy’” parametresi ile her örnek için tahmin edilen sınıf olasılıklarını gerçek sınıf etiketleriyle karşılaştırarak modelin performansını ölçer. Aldığı diğer bir parameter olan “metrics” ise modelin doğruluğunu hesaplar.
4. Modeli Eğitme:
Model eğitimde train veri kümesi, batch_size, epoch, verbose, validation veri kümesi değerleri kullanılmıştır. Daha önceden yaptığımız denemelerden en iyi sonuç epoch = 1000 değerinde elde ettiğimiz için kodda o değer kullanılmıştır.
Bu işlemden sonra veri kümesi test edilerek accuracy ve loss değerleri bulunuyor. Daha sonra bu değerler görselleştirilerek daha çok bilgi elde edilmesi sağlanıyor.
